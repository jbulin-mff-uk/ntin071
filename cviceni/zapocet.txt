K získání zápočtu je třeba celkem 80 bodů.

Ke konci semestru (na jednom ze dvou posledních cvičení, nebude-li řečeno jinak) bude zápočtový test, za který můžete získat maximálně 120 bodů. Kromě toho budete mít možnost získat maximálně 20 bodů za domácí úkol.

Zápočtový test lze opakovat, a to maximálně dvakrát. (Počítá se nejlepší dosažený výsledek. Termín opravných testů bude upřesněn později.)

Podrobnosti o domácím úkolu budou upřesněny na cvičení v průběhu semestru, zadání bude zveřejněno na webu. Řešení budete odevzdávat v papírové podobě na cvičení. Alternativně, pokud nebudete moci přijít, emailem před začátkem cvičení. Řešení musí být rozumně čitelné, a v případě odevzdání emailem musí být v jediném PDF souboru a mít čistě bílé pozadí.

O domácích úkolech je zakázáno až do termínu odevzdání jakýmkoliv způsobem komunikovat s kýmkoliv kromě mne, vyhledávat nápovědy k řešení, apod. Řešení musí být 100% vaší vlastní prací, a je vaší povinností zajistit, že žádná další osoba nebude mít přístup k vašemu řešení.
